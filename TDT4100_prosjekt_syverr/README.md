Prosjekt i emnet objektorientert programmering. En horoskop-app skrevet i java og fxml.

Et horrorskop er en tekstlig spådom som ikke er like rosenrød og klisjéfylt som andre horoskop, men som tvert imot kan betegnes som galgenhumor. Horrorskopet-appen tilbyr brukeren 12 slike horrorskop, ett for hvert stjernetegn. Brukeren av Horrorskopet kan selv velge sitt stjernetegn, og få lese sitt tilfeldig utvalgte horrorskop. Horrorskopene er ikke permanent knyttet til spesifikke stjernetegn, men kan kun tilhøre ett stjernetegn om gangen. Dermed vil en gruppe med 12 ulike stjernetegn få servert ett unikt horrorskop hver, hver gang appen åpnes.

Dersom brukeren av appen ikke er fornøyd med sin spådom, kan vedkommende bytte ut horrorskopet sitt med et nytt, unikt horrorskop. Brukeren kan også legge til et egenkomponert horrorskop, slik at andre brukere på sikt kan ta nytte av brukerens profetiske evner. Som motivasjon til å skrive inn horrorskop, vises og oppdateres det totale antallet lagrede horrorskop når brukeren sender inn et nytt.
